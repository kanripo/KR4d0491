# -*- mode: mandoku-view; -*-
#+TITLE: 石田文集
#+DATE: 2015-08-25 00:11:45.626350
#+PROPERTY: ID KR4d0491
#+PROPERTY: BASEEDITION WYG    
#+PROPERTY: JUAN 提要
<pb:KR4d0491_WYG_000-1a>¶
欽定四庫全書　　　　　集部五¶
　　石田集　　　　　　　别集類四(元/)¶
　　提要¶
　　　　(臣/)等謹案石田集十五卷元馬祖常撰祖常¶
　　　　字伯庸世為雍古部人居靖州之天山髙祖¶
　　　　錫里濟蘇(原作錫里吉/思今改正)金末為鳯翔兵馬判¶
　　　　官子孫用以官為氏之例遂稱馬氏曾祖雅¶
　　　　哈(原作月合/今改正)從元世祖南征因家于汴後徙¶
<pb:KR4d0491_WYG_000-1b>¶
　　　　光州延祐中初復科舉祖常鄉貢㑹試皆第¶
　　　　一廷試第二授應奉翰林文字擢鹽察御史¶
　　　　劾罷丞相特們徳爾(原作鐵本迭/兒今改正)既而特們¶
　　　　徳爾復相修怨黜為開平縣尹因避禍告居¶
　　　　特們徳爾死乃除翰林待制累遷禮部尚書¶
　　　　尋叅議中書省事元統初拜御史中丞轉樞¶
　　　　宻副使乞歸至正四年卒謚文貞事迹具元¶
　　　　史本傳是集凡詩賦五卷文十卷名石田者¶
<pb:KR4d0491_WYG_000-2a>¶
　　　　以所居有石田山房也其文精贍鴻麗一洗¶
　　　　柔曼卑冗之習其詩才力冨健如都門壯逰¶
　　　　諸作長篇巨製迥薄奔騰具有不受羈勒之¶
　　　　氣至元間蘇天爵撰文類錄其詩二十首文¶
　　　　二十首視他家所收為夥又請于朝刋行其¶
　　　　集而自為之序稱其接武隋唐上追漢魏後¶
　　　　生争效慕之文章為之一變與㑹稽袁桷蜀¶
　　　　郡虞集東平王搆更迭倡和如金石相宣而¶
<pb:KR4d0491_WYG_000-2b>¶
　　　　文益竒葢大徳延祐以後為元文之極盛而¶
　　　　主持風氣則祖常等數人為之巨擘云乾隆¶
　　　　四十四年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)陸費墀¶
#+PROPERTY: JUAN 目録
<pb:KR4d0491_WYG_000-3a>¶
欽定四庫全書　　　　　集部五¶
　石田文集目錄　　　　　别集類四(元/)¶
　　卷一¶
　　　五言古詩¶
　　卷二¶
　　　七言古詩¶
　　　五言律詩¶
　　卷三¶
<pb:KR4d0491_WYG_000-3b>¶
　　　七言律詩¶
　　卷四¶
　　　五言絶句¶
　　　七言絶句¶
　　卷五¶
　　　樂府歌行¶
　　　雜言¶
　　　聨句¶
<pb:KR4d0491_WYG_000-4a>¶
　　　騷¶
　　　賦¶
　　卷六¶
　　　制詔¶
　　　表牋¶
　　　青詞祝文¶
　　卷七¶
　　　章疏¶
<pb:KR4d0491_WYG_000-4b>¶
　　卷八¶
　　　銘¶
　　　箴¶
　　　贊¶
　　　雜文¶
　　　䇿問¶
　　　題跋¶
　　　記¶
<pb:KR4d0491_WYG_000-5a>¶
　　卷九¶
　　　序¶
　　卷十¶
　　　碑誌¶
　　卷十一¶
　　　碑誌¶
　　卷十二¶
　　　碑誌¶
<pb:KR4d0491_WYG_000-5b>¶
　　卷十三¶
　　　碑誌¶
　　卷十四¶
　　　碑誌¶
　　卷十五¶
　　　行狀¶
　　　傳¶
　　　附錄¶
#+PROPERTY: JUAN 序
<pb:KR4d0491_WYG_000-6a>¶
石田文集序¶
故御史中丞馬公諱祖常字伯庸系出西裔延祐初設¶
科舉以兩榜取士公應河南郷貢及㑹試俱冠右榜時¶
已稱公有文學初非以高科致儒名公志氣脩潔而筆¶
力尤精詣務刮除近代南北文士習氣追慕古作者與¶
姚文公燧元文敏公明善實相繼後先故其文詞簡而¶
有法麗而有章卓然成家其在禮部為尚書在中書為¶
㕘議在御史臺為治書侍御史中丞在樞宻為副使累¶
<pb:KR4d0491_WYG_000-6b>¶
階要官自奉清約讀書刻厲如始學者雖一話言不茍¶
及以病歸終于家大夫士之聞者無不悼惜嗚呼篆鐘¶
編磬淡乎其韻璊璏璗琫栗然其光質古而文益竒以¶
之考律吕之和資佩服之華皆用於宗廟朝廷之上者¶
也詩曰惟其有之是以似之公實有而似焉公之家世¶
勛閥具國史及墓碑太原王守誠與趙郡蘇天爵在㳺¶
從中感知尤多故為序其文集至元五年已夘九月丁¶
已中議大夫御史臺都事王守誠序¶
<pb:KR4d0491_WYG_000-7a>¶
昔者仁宗皇帝臨御天下慨然憫習俗之於文法思得¶
儒臣以圖治功詔興貢舉網羅英彦故御史中丞馬公¶
首應是選入翰林為應奉文字與㑹稽袁公蜀郡虞公¶
東平王公以學問相淬礪更唱迭和金石相宣而文日益¶
竒矣未幾擢拜御史劾權貴人擅弄威福遂罷相位乆¶
之其人再竊政柄左遷公尹縣開平實欲深中傷之公¶
退耕浮光之野泊然不以介意權貴人死復入翰林為¶
待制遷直學士訓誥誓命温厚典則有西漢風在禮部¶
<pb:KR4d0491_WYG_000-7b>¶
為尚書兩司貢舉選士専求碩學崇雅黜浮至順天子¶
親見郊廟祼獻禮文多公裁定及為臺臣端重正大百¶
辟震肅議論廊廟有闗於治體一時薦拔皆重厚清慎¶
之士公少嗜學非三代兩漢之書不讀文則富麗而有¶
法新竒而不鑿詩則接武隋唐上追漢魏後生争慕效¶
之文章為之一變公之先出永古特部世居天山迨入¶
中國數世宦學不絶至公位益光顯嗚呼我國家龍奮¶
朔上四方豪傑咸起而為之用百戰始一函夏干戈既¶
<pb:KR4d0491_WYG_000-8a>¶
輯治化斯興而勛臣世族之裔皆知學乎詩書六藝之¶
文以求盡夫修身事親致君澤民之術是以列聖立極屢降¶
徳音興崇庠序敦延師儒非徒為美觀也至于仁皇始¶
欲丕變其俗以文化成天下猗歟盛哉觀公治行卓偉¶
若此則祖宗取材作人之效豈第文辭之工而已雖然¶
非此無以表公之藴公既没其從弟察院掾易朔出公¶
詩文若干篇合天爵所藏共若干卷請于中臺刋諸維¶
揚郡學嗚呼覽者尚能考公之行也夫至元五年己卯¶
<pb:KR4d0491_WYG_000-8b>¶
冬十一月朔嘉議大夫江北淮東道肅政廉訪使趙郡¶
蘇天爵謹序¶
文章何與乎天地之運哉元化之斡流神氣之推盪凡¶
以之而生者則亦以之而盛衰焉吾嘗觀於禮與樂矣¶
升降揖讓周旋裼襲之容屈伸俯仰綴兆繁瘠亷肉之¶
節文之著也而樂由天作禮以地制禮樂不曰天地之¶
文乎昔者聖人之以禮樂為天下也治與運㑹文從而¶
生焉世之為文章者葢亦有出於此而已矣漢唐之治¶
<pb:KR4d0491_WYG_000-9a>¶
不及三代逺甚而其人之述作乃或有治古之風者亦¶
幸而際夫天地之運之盛也趙宋鉅儒載道之書與歐¶
曽王蘇數子之文君子於是有所徴矣而其運往治弛¶
則凡以文嗚者皆靡然若緒風之泛弱卉也我國家龍¶
起朔漠運符羲軒淳龎雅大之風於變四海士大夫争¶
自奮厲洗濯舊習至仁宗時遂以科目取天下之士而¶
用之浚儀馬公伯庸褎然以古文擢上第聲光煜如清¶
河元文敏公謂其所作可以被筦絃薦郊廟天馬寳鼎¶
<pb:KR4d0491_WYG_000-9b>¶
諸作殆未之能優也公早嵗吐辭即不類近世人語言¶
古詩似漢魏律句入盛唐散語得西漢之體嘗謂人學¶
詩文固貴有師授至於高古竒妙要必有得於天吾未¶
嘗有所授而為之訃所嘗師者往往為近世人語言吾¶
故自知吾之所為者非繇有所授而然也葢公以英特¶
之資而涵毓於熙洽之世自決科以來踐敭清華至為¶
御史中丞其所際者盛矣則其文章又豈繇有所授而¶
然哉國家且益崇禮樂以對天地之景運能言之士幸¶
<pb:KR4d0491_WYG_000-10a>¶
而際乎斯時則其所著當益有可觀者而美盛徳之形¶
容以昭天地之至文則亦有頼於若人之為者而公不¶
可作矣淮東憲使趙郡蘇伯修甫彚公文藁若干卷将¶
鋟梓以行於世適旅至廣陵乃使綴一言於編端伯脩¶
在成均時公以監察御史試國子生得其所試碣石賦¶
嗟賞不置伯脩以學行政事致位通顯非徒以文知名¶
獨不能忘昔之嘗知已者風誼之篤可以愧澆俗矣旅¶
光州人而生于甌粤延祐中公以䌖事入閩歸而告諸¶
<pb:KR4d0491_WYG_000-10b>¶
朝之公卿大夫士曰閩中有陳旅者可與言文事也則¶
公亦旅之知已者矣追念曩日與公晤言至夜分不休¶
約他日還浮光為我結屋並石田山房暮年數往來相¶
歡今則不然乃執筆序公遺文於空江落木之間俯仰¶
人世不知涕泗之横流也應奉翰林文字從仕郎同知¶
制誥兼國史院編脩官陳旅序¶
