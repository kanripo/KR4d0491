# -*- mode: mandoku-view; -*-
#+TITLE: 石田文集
#+DATE: 2015-08-25 00:11:45.824334
#+PROPERTY: ID KR4d0491
#+PROPERTY: BASEEDITION WYG    
#+PROPERTY: JUAN 卷十
<pb:KR4d0491_WYG_010-1a>¶
欽定四庫全書¶
　石田文集卷十¶
　　　　　　　　　　　　元　馬祖常　撰¶
　　碑誌¶
　　　大興府學孔子廟碑¶
昔我太祖皇帝受命興邦金人孫于汴太祖即以全燕¶
開大藩府制臨中夏維時已有定都之志矣故太宗皇¶
帝首詔國子通華言迺俾貴臣子弟十八人先入就學¶
<pb:KR4d0491_WYG_010-1b>¶
時城新刳於兵學官攝於老氏之徒世祖皇帝教命下¶
始正儒師復官學廟事孔子歸壖垣四侵地勒石具文¶
作新士子至元二十四年既成今都立國子學位於國¶
左又因故廟為京學京師雜五方俗尹治日不給廟之¶
牆屋弊壊將壓以毁講席之堂粗完泰定三年今大尹¶
曹侯上視廟貌祠位皆不如制割稍入為寮寀倡然後¶
大家富室合貲以聚財者有焉釋子方士分食以它徙¶
者有焉施施于于咸樂於成延兩廡五十有二楹締搆¶
<pb:KR4d0491_WYG_010-2a>¶
塗飾工良物辦象従祀諸賢百有五人妥靈惟肖威儀¶
有容又懇請於朝得廩餼弟子員百人受學於師復其¶
身不勞以事於是天下首善之教興焉廟肇自唐咸通¶
中遇遼金燕為都邑故嘗用天子學制選舉升造與南¶
國角立亦一時之盛也而太宗皇帝當雲雷經綸之世¶
聖訓諄切以徳賞喻父師以夏楚懲子弟飢焉粟肉渴¶
焉酒醴力焉僕使恩義甚備其養賢勸善之誠固已髙¶
出百王之上矣世祖皇帝立極作則人文宣明登用儒¶
<pb:KR4d0491_WYG_010-2b>¶
臣躬親講學故當時勲賢之裔以及宿衛之臣固不以¶
揖讓俎豆之為懿顓蒙昏庸之為恥也而三代國學黨¶
序遂庠家塾之等秩然羅列於上下才學經術用世之¶
士踵武而出暨仁宗皇帝賔興大比四方舉進士凡登¶
賢書䇿名禮部者京師屢倍於外郡非列聖仁涵義揉¶
百年之禮樂文物推而致之歟燕自虞夏為武衛之服¶
召公之化尚矣昭王築臺以徠賢士鄒衍樂毅劇辛至¶
有稱於世韓嬰以詩易為一家師孔穎達博綜五經卓¶
<pb:KR4d0491_WYG_010-3a>¶
然庶㡬醇儒今多士游歌在庭樞衣在廟將見魯鄒之¶
美矣若嬰穎達宜所不道矧衍毅辛之徒哉夫儒者之¶
學詩書六藝之文以至施之天下之道無有二也後世¶
教不明家異人殊各溺於所習以相詆訾由上之教無¶
以一之也嗟夫古者小學大學之師弟子之傳皆本於¶
道徳仁義之實著於詩書六藝之文非有教有授則不¶
敢以傳也傳焉而龎雜不經則上有刑也是故風淳而¶
氣同由上文教有以一之也而王國多士逢文明之㑹¶
<pb:KR4d0491_WYG_010-3b>¶
肄業有學學有師春秋禮其先聖先師者又有廟有位¶
入有食以處出有貴於衆所以報稱列聖教化之徳而¶
應賢侯承宣之志者必冠(上或有/彈字)而起矣提舉學事崔¶
居中教授賈良弼正張禎録司視以狀請曰廟之成前¶
尹瑪蘇庫實能始之今尹曹偉實能終之經歴王孝祖¶
薛讓警巡按院烏徳美使李權且能考工於下也余既¶
為言正兖郕沂鄹四公配食東鄉位其来請遂為銘詩¶
不辭詩曰¶
<pb:KR4d0491_WYG_010-4a>¶
皇元有赫奄受大國于月之&KR0008;于日之域京邑翼翼莫¶
不来極予誕敷文徳新都有嗟辟雍峩峩&KR0722;弁之瑳濟¶
爾象犧鍧爾絃歌新宫則那舊廟如之何皇帝在御百¶
度咸若海輸維柟河浮厥柏是尋是斵虞庠嶽嶽式光¶
我上國云(一作/至)聖儀儀𤣥紘襲衣衎我先師既右享之¶
采茒于地薦此明犧用介我蕃釐蕃釐伊何彼美多士¶
克明克類克諒厥事以登膴仕以媚于天子有鏗華鐘¶
路鼔逢逢言燕于公有翼有顒多士既同天府是庸維¶
<pb:KR4d0491_WYG_010-4b>¶
曹侯之功曹侯誾誾迺承迺宣御劇迺專虞庠連連王¶
士安安祇國維賢天子萬年¶
　　　安豐路孔子廟碑¶
泰定元年東平岳侯經歴安豐路事相路學孔子廟皆¶
不稱謀所以大而新之告其長属一府盡傾意樂成大¶
者割財小者奏力咸出名姓以来就功二年總管拜珠¶
君上謁廟又先發稍入㑹錢遣學正及生二人作雅樂¶
諸器於吴中於是安豐路學祠事先聖先師廟位樂器¶
<pb:KR4d0491_WYG_010-5a>¶
秩有序列矣四年教授官許士淵以狀走京師請曰安¶
豐全楚東境州来之郊其土廣衍其物阜大其民質實¶
力穡而勤宋失國南播江表嘗恃其人以扼兵衝故百¶
年間人俗獷悍當是時雖有聰明秀俊之資生於其鄉¶
無師以傳業無友以講學士因亦不得稱於世斯豈吾¶
民之罪哉國家覆被蒸庶涵育生遂重熈累洽薰為泰¶
和薄海外内詩書禮樂之教興父兄子弟老老幼幼日¶
趨於化矣而安豐為郡在今綏服之内密邇天子聲名¶
<pb:KR4d0491_WYG_010-5b>¶
文物之盛民生衣食仰於田桑無靡習雜好以遷其耳¶
目視聴其志專一而易教而吾經歴君總管君協恭在¶
官勸民以學子備纂注之職可不記以示人乎祖常拜¶
而為書曰孔子道大天地日月不可象也然古之學者¶
入學必祀其先聖先師後世廟孔子於學春秋天下通¶
祀之所謂推本其始而喻之以義也今二君守官知教¶
民不在笞辱奔走而在於爼豆揖讓不以小法苛急而¶
以大道磨厲先使之入學矣而又使之習禮器且有所¶
<pb:KR4d0491_WYG_010-6a>¶
尊敬焉嗚呼有官者皆視其民如二君則天下有不治¶
乎飾屋製器用錢中統鈔㑹之凡七百一十四定一十¶
五貫用食工米麥凡二百一十石髹漆黝堊陶瓦材木¶
磚石篾枲之具輪山航流無脛各致二君才諝之施於¶
民者它可卜矣祖常旁州之民也聞鄰州之士鼔篋而¶
游歌于廟于學章甫而逢掖于鄉樂其州有愷悌之政¶
而為鄒魯之俗也詎得已於言乎遂為詩曰¶
桐柏囓囓淮水中潏左峙楚都安豐之揭殖我禾麥有¶
<pb:KR4d0491_WYG_010-6b>¶
顒者民田田宅宅奠居飽嬉弗大厥知官師維良開黌¶
納之嗟我士民天徳元善昔逢不辰胄而不弁今天子¶
聖俊乂咸事嘉生靈應駢入遝至泰和至順庠序聿興¶
詩書禮樂喤焉古聲古聲喤喤簴敔瑟琴侑薦豆籩求¶
神陽隂我神降嘏多士在學賔興於鄉其光嶽嶽二良¶
民庸作民維同鐫辭伐石上於考功¶
　　　光州達嚕噶齊烏瑪喇公去思碣¶
初内侍臣烏公繇杭州司稅長以承務郎監守陳州於¶
<pb:KR4d0491_WYG_010-7a>¶
今為民吏稱誦時余弟祖孝以進士倅是邦故知公為¶
詳至治癸亥復階前資来治光光甸淮右民物頗阜壤¶
土袤沃未易理也公至之日一以誠恪姦宄絀信索民¶
所宜為則易置之躬率以勤制亷直急官事猶理家凡¶
執意論列曹吏俯首將命寮亞允協執筆署紙尾唯謹¶
威徳濟洽惠利遂行初政甫期年而治行卓然為淮蔡¶
稱首淮南北聞公名靡不爭為鼔譽以故農職畎畝民¶
就禮俗健骨(一作/兒皆)竊伏田里以事其業比屋充庶弦誦¶
<pb:KR4d0491_WYG_010-7b>¶
之聲相聞氓負襁子来者袂如雨及至則如歸州東南¶
境百里而逺属縣曰固始先時有羣無賴疇相詆訐者¶
以産白金盜執民地誣上官儌譽毒民左狙右掠不得¶
則死繼之民縁是往往破業甚則決身虵虎之吻訟連¶
蔓數嵗公惻然為建言白政府罷之居民至撫手道慰¶
雖前日之跳踉倖望者亦莫不奔走来同焉兹非所謂¶
因民之所利而利之者歟大定丁夘冬公為州之五年¶
也余自京師歸淮南展先子墟墓而公始以終更罷光¶
<pb:KR4d0491_WYG_010-8a>¶
人之賢有言者持狀来取文以表公恵嗚呼世之吏以¶
能稱者殆不多見而矯䖍者往来相属視先王禮樂教¶
化為腐樞則姑汲汲乎告聴論訴之政曰施化易也失¶
在於政則曰民不變也為國者求人如弗及而彼將訖¶
無成功余所以重有感於烏公也然則公視彼非有素¶
飭之材而操一切按致之法者盖異等矣述其理道㕘¶
之古能吏其庶㡬乎後来讀此文者尚亦有百年文獻¶
之思也耶¶
<pb:KR4d0491_WYG_010-8b>¶
　　　光州孔子新廟碑¶
光州既新作孔子廟乃以圗来徵文於州人馬祖常曰¶
爾先子為政於此州州有學以教人有田以養士有廟¶
以事先聖先師矣今又圮不治廟四出無垣登降無階¶
肖象之設五采之服不彰妥靈之位不嚴配侑之序不¶
飾室屋欂櫨周廡重門及籩豆禮器之類一切敝舊取¶
具假借嵗春秋釋奠官及属師及弟子致齊無次某等¶
一二人辱守兹土割其稍入入民之錢粟筏木陶瓦木¶
<pb:KR4d0491_WYG_010-9a>¶
材陶良以錢鳩工以粟傭力丹漆黝堊金銅施色之物¶
皆集作於天厯二年七月九日成於至順元年八月十¶
有八日凡廟位象設稱乎南面而為王者之居昔之不¶
治者今皆治矣昔之無有者今皆有矣爾先子為政于¶
此州爾又以文名于時爾宜為文告来者庶謹之而毋¶
毁也祖常三為典禮之官習於先王之禮而學于聖人¶
之徒陳跡往轍不敢煩州人之聴獨以我朝有道之世¶
告我州人始憲宗皇帝都和寧遣國子二十人就學今¶
<pb:KR4d0491_WYG_010-9b>¶
都之南城孔子廟旁㫖意訓誨刻載廟中世祖皇帝潛¶
王邸召學士王鶚因幄中設主陳爼豆觀祭孔子儀武¶
宗皇帝詔天下若曰世嘗知尊孔子矣而皆未至也其¶
進封至聖文宣王孔子為大成至聖文宣王今上皇帝¶
正位制若曰孔子大聖推本父母未極褒崇父叔梁紇¶
可封啟聖王母顔氏可封啟聖王夫人命以璽書告闕¶
里廟庭猗歟盛哉夫天下既富而教興焉興教必於學¶
學必有所師師莫若聖聖莫若孔子則廟而事之者學¶
<pb:KR4d0491_WYG_010-10a>¶
者宜莫先焉且既富而教雖三王之治未有不富而能¶
教者吾州介江淮之交生殖甚寡然少長安於朴俗衣¶
服飲食給於田蠶弋釣之力工商給於粗完男女婚嫁¶
養生送死質而有節其人已㡬於淳厚故易富而易教¶
弗如他州之必待厚藏而後富近刑而後教也是以見¶
其大夫賢欲有所興起於善而又應之之速也如此誣¶
天下以難治者豈君子哉國家以文化成四海考郡縣¶
之績當以吾州為首焉兹敘其實而又繫之以詩俾州¶
<pb:KR4d0491_WYG_010-10b>¶
人歌新廟之成而不忘州大夫之徳也詩曰¶
於穆聖師降我新廟几筵維飾象設維肖四瞻周廟載¶
基載築雅雅鱗鱗靈御之肅靈御之肅衣裳我人俾不¶
為羣而即於倫埏埴萬類同仁于天匪言莫宣匪文莫¶
傳六藝百家咸質于經我維受之日化于成大帝在位¶
翕以敷施考妣啟聖而追王之四海作則文明式昭我¶
州易教作廟維喬楩柟梓柏弗雕而斵陶瓦髹漆施色¶
丹渥麗牲在門春秋蠲吉官属師徒端弁以入其容鏘¶
<pb:KR4d0491_WYG_010-11a>¶
鏘其神洋洋牖兹顓蒙闇而日章維巘諸谷㑹流為潢¶
南薄其郛州名為光光在北城瘠土寡殖維人易教衣¶
食耕織則既衣食又學為士學士有師先聖是祠州俟¶
(一作/侯)徳勸我民豈忘之¶
　　　光州固始縣南岳廟碑¶
五岳奠五方之地而名神於其人(於其人三字上/下疑有脫誤)風雨¶
日月之交有年榖之順成民物之疵癘焉南岳祝融之¶
墟距固始計里二千然皆古楚封域是其神必靈於一¶
<pb:KR4d0491_WYG_010-11b>¶
方無疑也神而靈能變化佐天地主宰萬物流行蕩摩¶
又豈闗於一隅哉傳有曰山澤通氣氣坱圠旁礴扶輿¶
充兩間者大而不可以擬言衆人狹中而咸私其鄉神¶
則罔不通也神而通則雖廟祀於他邦亦宜哉予嘗被¶
命代祠衡岳且辱祖白(一作/祝宗)之職矣知典禮咸秩無文¶
岳瀆上之所蠲吉有事者也僣有厲禁非民之所得禮¶
也國家以治天下示民大同斥雕譁而不用凡山林丘¶
陵墳衍之神能福於人鄉人得祠之俾或禱而得年榖¶
<pb:KR4d0491_WYG_010-12a>¶
焉得無疵癘焉兹亦上之所願推施於天下者不禁也¶
地又匪天子嵗時遣使之位禱又不大爽於禮禁廟無¶
煩官司而民樂相之居民上者又忍不因其俗而順恱¶
之乎是三者皆應記也廟事有成悉汝南民李聚之力¶
鳩材庀徒百工並興富者入貲窶者奏技盖聚當病若¶
有物憑之者自言爾作廟則愈今聚年七十矣衣結躡¶
屨北走京師繪廟之圗介昭公萬戸總使府副使劉文¶
秉御史臺管勾王珪拜馬祖常丐文歸而刻諸廟中載¶
<pb:KR4d0491_WYG_010-12b>¶
考廟屋為閣者五間為廡者二十間為後殿者三間為¶
門者為列室者大小凡若干間皆象神儀于其中外鑿¶
二池瀦水植蓮客来游者憩息有亭東為石矼周為繚¶
垣對樹嘉木合隂成列已蔚然而稱神棲矣固始吾州¶
之属邑也父老子弟吾之所愛敬者也既来請文夫何¶
讓焉乃為詩以侑邑人迎送神之詞信民生太平之樂¶
愷也詩曰¶
南山隮兮興雲雨我田兮賴我神君神君降兮水渚幢¶
<pb:KR4d0491_WYG_010-13a>¶
駢羅兮夾以斧威不祥兮無疵癘順年榖兮吾食汝吾¶
食汝兮何報鼔以(一作/獻夕)牲兮蘋芼来連舞兮樂予廟翼¶
翼兮邑(一作/揖)予趨載擊鼓兮問年秔盈疇兮秫盈田富¶
夀愷兮衆咸熙自今始兮樂民時維兹邑兮孔休神福¶
汝兮多来牟記布濩兮霈四海充無垠兮¶
　　　勑賜𢎞濟大行禪師創造福州南臺石橋碑銘¶
至治三年今天子嗣大厯服慈仁儉勤思與元元共迪¶
天休惟浮屠意義廣大迺嘗詔詞官咸秩厥祀凡其徒¶
<pb:KR4d0491_WYG_010-13b>¶
功行峻潔者特褒寵之踰年改元大定宣政使臣伊埓¶
特穆爾以福建平海頭陀禪録行業修著宜錫恩渥謹¶
上言曰師王姓法助名也世為泉南農家母感異夢而¶
生生十二年而為沙門又一年而受沙彌戒又七十五¶
年而殁殁三年而葬葬又九年倘無以表異之非天子¶
廣愛推恩褒寵功行之㫖也師天性圓悟善心自然始¶
執(下有/禮字)於靈應師再㕘諸毗尼師不業泥不拘無有障¶
礙惟以發明已事為究竟故研窮内典洞了佛乗日發¶
<pb:KR4d0491_WYG_010-14a>¶
猛勇以畢至願嘗見舟濟西汪(一作/洋)者即惻然曰是必¶
及於難報止之弗聴卒之暴颶母溺又嘗為埭於海濵¶
水嚙蝕埭且崩師麾以翣潮為縮云身以百結木食澗¶
飲更嵗時寒燠不懈盖道益勤而心無怠年益邁而志¶
彌篤此其行甚髙福唐(一作/當)粤閩之㑹城三面距江其¶
水皆自髙而下石錯出其間若騎布獸伏迅湍回洑旁¶
折千里匯而為南臺江昔以舟櫛比連大縆為浮梁以¶
濟每潦漲卒至則縆絶舟裂於兩碕民多溺焉師將橋¶
<pb:KR4d0491_WYG_010-14b>¶
江以利涉者先命弟子吴道可走京師因圓通𤣥悟大¶
闡師李公聞於上天子嘉其意詔師卒成之既被命矣¶
衆愈弗疑於是大姓割其財小夫奏其力閩鹽轉運使¶
王某且率其属合治之不一年得錢為貫者數百萬迺¶
為墩二十八植材木礱密石納木腹而基之工未告具¶
而師化矣後二年其徒曰嗣土法喜法秀徳遇嗣永實¶
終成之長一百七十丈有竒仍積其贏資及故端明殿¶
學士王君某田之嵗入岸南北為亭北岸之東為寺御¶
<pb:KR4d0491_WYG_010-15a>¶
史中丞曹公扁曰萬夀橋寺如橋之扁師所至人爭趨¶
之故居泉則有毗藍庵彌勒庵居興化則有嵩山院寳¶
塔院居南安則有星聚堂崑崙堂凡為庵為堂為院為¶
亭為塔為陂為埭為杠為大橋為三門佛殿總一百八¶
十有六狀皆瑰詭殊絶而南臺萬夀橋其尤鉅者也此¶
其功甚大先是師未殁之二年仁宗皇帝賜璽書加號¶
引濟大行禪師帝師亦授衣一襲為傳法本其所以寵¶
賚光大之者匪自今矣嗚呼一真如界復何假於人天¶
<pb:KR4d0491_WYG_010-15b>¶
小果也夫然相以表性非象不彰故彌勒之華嚴阿育¶
之寳塔遍於十方豈真為偉卓觀美而已今之學佛者¶
昩於此或離乎真或蔽乎物倀倀焉㡬無以存其身而¶
大戾厥教視師為可愧矣是其功行皆可褒崇奏聞有¶
制曰可其命史臣為文以刻諸石銘曰¶
菩提大士諦真如假象現法表道樞𢎞濟禪師迺其徒¶
心如摩尼形槁枯洞開五藴觀空虛究竟三乗超有無¶
食糲衣卉損豐腴精勤好用行不踰閩人歡喜歌以趨¶
<pb:KR4d0491_WYG_010-16a>¶
鉢錫隨地成屋廬作杠截流載大塗車跡步武乾無濡¶
萬猊蹲蹲䕶浮圗長&KR0891;下入龍蛟區磅礴山骨積重跗¶
中鑿水空通尾閭居者行者若賜酺坎其擊鼓吹笙竽¶
師歸冥冥衆為吁百神導引幡幢紆海國田良陂有員¶
(一作/租)稚齒生長耋耄娱史臣為銘承帝俞世世無圮視¶
其郛¶
　¶
　¶
<pb:KR4d0491_WYG_010-16b>¶
　¶
　¶
　¶
　¶
　¶
　¶
　¶
　石田文集卷十¶
